
　　红妆春骑。踏月影，竿旗穿市。望不尽，楼台歌舞，习习香尘莲步底。箫声断，约彩鸾归去。未怕金吾呵醉①。甚辇路，喧阗且止，听得念奴歌起②。 
　　父老犹记宣和事③。抱铜仙、清泪如水。还转盼，沙河多丽④。漾漾明光连邸第。帘影冻，散红光成绮。月浸葡萄十里。看往来，神仙才子，肯把菱花扑碎。 
　　肠断竹马儿童，空见说，三千乐指⑤。等多时，春不归来，到春时欲睡。又说向，灯前拥髻，暗滴鲛珠坠。便当日亲见《霓裳》⑥，天上人间梦里。

　　【注释】
　　①金吾：汉代官名，即执金吾。 
　　②念奴：唐天宝时著名歌女。 
　　③宣和：宋徽宗年号。 
　　④沙河：钱塘（今杭州）南五里有沙河塘，宋时居民甚盛，碧瓦红檐，歌管不绝。 
　　⑤三千乐指：三百人之乐队。 
　　⑥霓裳：乐曲名。

　　【赏析】
　　在宋亡近二十年后的元宵夜，作者感慨今昔，写下这首《宝鼎现》，寄托亡国哀思。全词三阕。上阕写丁酉元夕灯市的热闹场景，暗示怀旧主旨。中阕开头直抒怀恋前朝之意。下阕写前朝遗民，暗地垂泪，缅怀往事，徒有天上人间之感，更使人无限伤悲。词意凄婉，韵味深长。
